---
layout: post
title:  "Argumenten tegen veganisme"
date:   2017-05-26 11:22:00 +0200
categories: vegan
comments: true
author: "Dion"
---

Bijna een jaar ben ik veganist. Anderhalf jaar geleden ongeveer zag ik de documantaire Blackfish. Over Orcas en Seaworld. Ik was diep onder de indruk. Die dieren zijn zulke mooie en intelligente wezens. Maar dan de mens, zo wreed! Ik was wat gaan Googelen en YouTuben, gewoon wat ik altijd doe wanneer ik iets interessant vindt. Het duurde niet lang voor ik zo veel dierenleed gezien had dat ik er gewoon mee moest stoppen als ik ooit nog een oog dicht wilde doen. Wat een sadistische klootzakken overal. Maar toen begon ik me te realiseren dat de meeste mensen, zoals ik, geen dieren mishandelen. Toch? Fuckerdefuck, dat is... niet helemaal waar. Ik was absoluut een karnivoor. Ik at eigenlijk dagelijks vlees en over melkproducten of ei had ik al helemaal nooit nagedacht. Kon ik stoppen met vlees eten? Ik probeerde het een week, maar al snel zat ik weer op een hamburger te kauwen. Daarna, niet al te veel later, zag ik de documantaire Cowspiracy. Dat gaat over de vervuiling die veroorzaakt wordt door de veeindustrie. Na afloop zij ik tegen mijn vrouw: 'Dit kan echt niet meer, ik wordt vegan.' Ze was het eens met me en vanaf die dag hebben we allebei niks meer gegeten of gebruikt dat afkomstig is van dieren. En dat voelt fantastisch. Veel meer in lijn met wie wij zijn. Ik heb mezelf altijd als dierenvriend gezien en Nathalie ook. Nu kan ik me helemaal niet goed meer voorstellen dat ik die connectie tussen mijn eetgedrag niet zag. Ik wil helemaal geen spoor van ellende achter me laten.

Maar dan, als je het eenmaal een paar maanden vol gehouden hebt en jezelf openlijk begint te identificeren als veganist. Dan wordt het pas echt interessant. De mensen om je heen hebben nogal bijzondere opvattingen over mensen die er voor kiezen geen dieren pijn meer te willen doen en die steken ze niet onder stoelen of banken. Dat is mooi, want ik heb er een paar verzameld!

## Je kan de wereld toch niet veranderen
Holy shit, je hebt gelijk! Ik kap ermee. Wie ben ik? Niemand! Ik werk, heb een gezin, moet mijn huis betalen. Wat kan ik nou doen om de wereld te verbeteren, niks! Zucht, wat een deprimerend argument, natuurlijk kan ik dat wel.

Mischien niet op wereldomvattende schaal waarbij ik als een soort nieuwe messias de mensheid help om etisch verantwoode keuzes te maken op het gebied van voeding en duurzaamheid. Maar dat probeer ik ook helemaal niet. Er is een wereld die ik wel kan verbeteren en dat is die van mij! Het heeft invloed op hoe ik me voel. Gewoon het idee dat ik niet meer verantwoordelijk ben voor een gruwelijke lijdensweg omdat ik zo nodig een paar minuten per dag moet genieten van mijn eten voelt goed. Vegan zijn gaat praktisch gezien over wat je eet, maar eigenlijk gaat het over vrede. Een bijdrage leveren aan vrede voelde altijd zo ver weg terwijl het zo dicht bij was. Vrede voelt goed. Ik spreek uit dat ik veganist ben, niet omdat ik overal waar ik kom wil evangeliseren maar de kans dat je samen met anderen gaat eten is natuurlijk vrij groot en dan komt het al heel snel tersprake. Wat ik ook zeg, of hoe men ook reageert, ik heb een gedachte gemaakt, en dat kan een positieve uitwerking hebben. Dat heeft het ook, ik heb nu al verschillende keren terug gekregen dat mensen door mijn aan het denken zijn gezet om minder vlees te gaan eten. Maar dan is er nog iets. In Nederland eet men kennelijk ongeveer vijftig dieren per jaar. Voor mij sterven er geen vijftig dieren per jaar meer! Hopla, een heel direct en tastbaar resultaat.

## Planten hebben ook gevoel
Dit is geen grap, echt, dit argument heb ik meerdere keren gehoord. Karnivoren die zich zorgen maken over de gevoellens van een plant. Lekker geloofwaardig. Om dit idee niet meteen helemaal af te schieten: Er zijn inderdaad studies die aantonen dat planten 'gevoel' hebben. Ik heb een stuk gelezen over gras. De geur die gras uitscheidt als het gemaaid wordt bijvoorbeeld. Je kan wel stellen dat dat vanuit het perspectief van gras, maaien een probleem is. Is mogelijk een stress signaal. Maar planten, die leven wel, maar niet zoals dieren natuurlijk. Planten hebben geen zenuwstelsel en hersenen om pijnprikkels mee te verwerken. Maar ok, stel dat dit wel een goed argument is. Je pinkt regelmatig een traantje weg als de buurman het gras aan het maaien is. Dan zou je volgens dit argument al helemaal veganist moeten worden! Heb je wel eens nagedacht over al die duizenden hectare aan regenwoud dat gekapt wordt om grond vrij te maken voor agrarische bedrijven. Al die oude en unieke bomen en planten gaan er aan. En dan heb ik het nog niet gehad over de leefgebieden van dieren die daarmee kapot gemaakt worden. Maar dat is nog niet alles! Die agrarische bedrijven die bossen kappen verbouwen vaak voedsel voor dieren! Die dieren die je eet weet je wel. Die eten veel meer planten dan jij ooit zou kunnen. Door jou gaan er veel meer dieren én planten dood dan door mij!

## Wij horen vlees te eten net als onze jagende voorouders, wij zijn omnivoren
Fijn, een wetenschappelijk argument. Dat klopt, wij zijn omnivoren en onze voorouders jagers en verzamelaars. Net als wij maar dan jagen wij in de supermarkt voorzien van airco en we gebruiken een karretje in plaats van een speer. Kom op zeg, wij zijn toch geen jagers! Onze voorouders moesten jagen om te overleven en dat deden ze met gevaar voor eigen leven. Dat is heel iets anders dan de veeindustrie. Ik ben niet per definitie tegen het eten van vlees. Ik ben tegen de veeindustrie, dat is echt iets heel anders en compleet nieuw voor de mensheid. De veeindustrie is echt iets heel anders en wreed en vies. Wij zijn geen jagers, wij zijn echt iets heel anders. Wij fokken dieren in bizarre aantallen om ze te slachten en ik voorspel dat we daarmee de geschiedenis in gaan as de meest agressieve, vernietigende en afzichtelijke periode die de mensheid ooit gekend heeft!

## Ook al geen melk en ei? Dan kan je helemaal niks meer eten!
Nou ja, niks. Dat is ook weer overdreven. Wortel, ui en sla. Dat was het wel zo'n beetje, maar dat is nog altijd meer dan niks. Nee! Natuurlijk niet. Ok, ik geef toe dat eten in het begin mijn grootste zorg was. Ik was een liefhebber van een stukje vlees. Maar hoewel dit mijn grootste zorg was valt me dat zo mee. Er ging echt een hele nieuwe wereld aan voeding open voor me. Ik eet divers, gezond en lekker. Geen probleem. Echt heel informatief over de gezondheidsfactoren kan ik niet zijn, want daar weet ik niet al te veel vanaf. Ik weet dat er voldoende topsporters zijn die het doen met een plantaardig dieet, dat wel. En dat je op vitaminen moet letten. Vooral vitamine b12 heb je echt nodig en dat zit alleen in dierlijke producten. Daar kan je supplementen voor kopen en die gebruik ik momenteel. Eigenlijk wil ik een paar kippen in de tuin, dan kan ik daar een eitje van eten, ééntje zonder leed.

## Denk je ook eens aan al die boeren?!
Nee, niet echt. Daar had ik nog nooit over nagedacht tot ik dit voor het eerst hoorde. Deze valt eigenlijk ook een beetje in dezelfde categorie als het planten argument. Hypocriet bedoel ik daarmee. Alsof er iemand is die vlees eet omwille van zielige boeren. 'Bah, weer een hamburger, maar ik heb tenminste een goede daad verricht.' Nee! Dat werkt zo niet. Maar ok, het is ook een argument dat ik vaker gehoord heb, dus ik antwoord. Ik ben tegen de veeindustrie en daar horen boeren die veehouder zijn bij natuurlijk. Net als slagers en slachthuizen trouwens. In mijn ideale wereld hebben we geen industrie die draait om het houden van dieren om ze te gebruiken voor productie.

In bepaalde gebieden van China is het vrij normaal om hond te eten. Ook daar heb je mensen die hun beroep hebben gemaakt van het fokken van honden om ze later naar de slacht te brengen. Dat zijn ook een soort 'boeren' zullen we maar zeggen. Op de één of andere manier kijken we daar dan weer naar alsof het verwerpelijk is. Dat komt alleen maar door onze cultuur. We vinden het normaal om het éne dier te eten, en de andere te knuffelen. En er zijn wel meer beroepen die onder vuur liggen omdat ze ethish niet verantwoord zijn. Denk aan de walvisvaart, ik denk dat het wat makkelijker is om medestanders te vinden als het om de verwerpelijkheid van de walvisvaart gaat. We hebben een hekel hebben aan mensen die walvissen vermoorden. Moet je je voorstellen dat we het nog oké zouden vinden om als beroep walvissen te vermoorden omdat de arme walvisvaarders anders hun 'vak' niet meer zouden kunnen beoefenen!

Maar, hoeveel beroepen zijn er niet uigestorven omdat techniek of maatschappij evolueerde. Ik heb even gegoogled op uitgestorven beroepen en vond onder andere de hondenslager. Nee, niet de hondenslager zoals in China. Het was iemand die voor de kerkdienst wegjoeg door ze flinke tikken met een zweep of stok te geven. Of de reetveger, iemand die de wissels van treinen schoon maakte met een soort bezem. Misschien zou dat beroep niet uitgestorven moeten zijn trouwens, ns? De rattenvanger en ga zo maar door. Zo zal ook de veehouder eens uitsterven want wat we nu aan het doen zijn is totaal onhoudbaar.

## Waarom maak je je niet wat drukker over mensenleed, daar is ook heel veel van
Zeker. Zoals een enorm voedseltekort bijvoorbeeld. En dat terwijl wij hier in Nederland zo veel eten dat als de hele wereld hetzelfde zou doen drie aardes nodig zijn! Maak je een einde aan onze hebzucht, waaronder de manier waarop we eten en je redt mensen.

## Vegans voelen zich moreel verheven boven anderen
Deze komt ook in allerlij varianten voorbij. Persoonlijk wijs ik niet iedereen continue op hun eetgedrag. Als iemand vragen stelt beantwoord ik ze en zoals nu spam ik op internet mijn ideeen, dat wel. Maar weet je wat het is, je zit niet alleen in je eigen tuin te schijten maar ook in die van mij! Maar om niet al te ontwijkend te reageren. Ik ben veganist om drie redenen:

- Empatie, ik denk dat het niet goed is dat dieren onnodig lijden voor mijn oppervlakkige eetplezier.
- De aarde, deze heeft het veel te zwaar te verduren door massa vee productie.
- Gezondheid, ik eet nu veel gezonder dan voorheen.

Denk ik dat het immoreel is om met geen van bovenstaande punten rekening te houden? Wft, natuurlijk! Een beetje zielig gaan zitten doen over moraliteit. Ik weet niet of je minder empatisch bent of zo, dat kan ik niet weten en wegkijken zal je prima afgaan. Maar je gedrag is duidelijk minder etisch dan dat van mij en daar mag je je helemaal kapot aan ergeren van me.

## Ik vind vegans extreem.
Kijk, nou wordt het pas echt leuk. Dit is geen argument maar een oordeel. Nu moet ik me gaan verdedigen. En deze komt het meeste voor. Weet je wat, het is ook extreem. De meeste mensen houden de veeindustrie in stand. Veganisten zijn in de minderheid door daar afstand te nemen en nemen daardoor automatisch een 'extreme' positie aan. Alleen wat je niet moet denken is dat extreem gelijk staat aan fout. Maar dat wordt wel bedoeld natuurlijk. Als de meeste mensen anders leven betekent dat niet automatisch dat dat de juiste manier is. Iemand <small>(ik noem geen namen)</small> ging zelfs zo ver mijn vrouw te vergelijken met een extremistische terrorist omdat ze op facebook plaatjes en quotes plaatst over de veeindustrie en dergelijke. Want dat is echt precies hetzelfde natuurlijk. Moet je je voorstellen: 'Heb je het al gehoord, alweer een aanslag met Facebook. Met dat plaatje over biefstuk, verschrikkelijk vindt je niet?' Weet je wat ik extreem vindt.

#### Vlees
Duizenden varkens op elkaar gepropt. Soms hun leven lang op roosters. Ze zitten onder elkaars stront en pis. Varkens zijn schone dieren by the way, ze houden van modder. Nog nooit hebben ze het daglicht gezien. De zeugen worden gedwongen om keer op keer zwanger te raken. Als de biggen niet snel genoeg groeien worden ze met hun hoofd tegen de grond gesmeten. Ze worden zonder verdoving gecastreerd. Staarten gecoupeerd, omdat ze anders uit stress elkaars staart opvreten. Dit zijn vredige wezens gedwongen tot een miserabel leven dat in het teken staat van groeien en vermenigvuldigen. Zo efficient mogelijk om uiteindelijk in het slachthuis terecht te komen. Afgemaakt, varken na varken na varken.

Kijk hier naar, pas uitgekomen. Slachthuis in Tielt. Kijk en oordeel zelf. Als je een vleeseter bent is dat het minste dat je kan doen. Niet wegkijken!

#### Melk
Kalfjes, weggesleurd bij hun moeder, direct na de geboorte. Als het een stier is mag hij een half jaar in een kist leven. Soms op een ijzerarm dieet, dan krijg je mooi wit vlees. Extra geld, betekent dat. De koe wordt zo vaak mogelijk zwanger gemaakt, niet alleen voor meer koeien en stieren, maar dan blijft ze melk geven. Als ze een jaar of twee zijn wordt dat minder, tijd voor de slacht en ook zij komt samen met alle andere melkkoeien in hetzelfde slachthuis terecht, ongeacht de sticker die op de verpakking stond toen je haar kocht.

#### Ei
Kippen voor ei, duizenden bij elkaar. Haantje? Hop weg ermee, de versnipperaar in. Sommige kippen zijn zo gemanipuleerd dat ze extreem snel groeien. Ze kunnen niet eens op hun eigen benen staan. De plofkip.

#### Vis
Vissen die lomp uit de zee getrokken worden en vaak meteen nog levend open gesneden worden. Bijvangst van bijzondere zeedieren. Kapotgetrokken zeebodem door netten. Overbevissing. Dolfijnen en zeehonden die niet meer uit netten komen.

#### Bont
Overal waar ik was deze winter, bontkraagjes. Omdat het mode is. Weet je dan echt niet waar dat vandaan komt? Niet zelden trekken ze het vel van nog levende dieren. Ik wil die beelden niet laten zien, met een klein beetje voorstellingsvermogen kom je er misschien zelf wel.

#### Milieu
Er is zo veel veeindustrie dat het nog meer co2 uitstoot genereert dan alle fabrieken en auto's bij elkaar! Veruit de meest vervuilende en afstotelijke industrie die er bestaat. Als iedereen zo veel dierlijke producten zou gebruiken als alle nederlanders heb je drie aardes nodig!

Alles maken we kapot! Onze mede aardlingen zijn slachtoffer van onze bizarre hebzucht. Waar is de verontwaardiging? Waarom is dit acceptabel? Je bent als een gedachtenloze drone die zich laat leven door een maatschappij waarin het normaal is om dieren massaal voor je te laten pijnigen en vermoorden. Maar de veganist, iemand die zegt, hier doe ik niet aan mee, noem je extreem.

Er zijn maar twee argumenten geldig als je nog geen veganist bent. De éne is: Ik wist het niet. Daar kan je gelukkig makkelijk iets aan doen. De tweede is: Ik geef er niks om. En daar kan ik helemaal niks tegenin brengen.
