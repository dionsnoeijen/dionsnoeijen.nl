---
layout: post
title:  "Geen kritiek op geloof?! (deel 1)"
date:   2017-05-25 11:22:00 +0200
categories: atheisme islam religie
comments: true
author: "Dion"
---

Wat je allemaal hoort of voorbij ziet komen op social media wanneer er weer eens een gruwel aanslag gedaan is door één of andere extremist is vaak zo tenenkrommend dat je schoenen in één keer drie maten te klein lijken. Ik merk regelmatig dat ik wat minder politiek correct kijk naar islam extremisten terreur dan veel mensen in mijn omgeving. De invloed van een religieuze levensstijl wordt volgens mij onderschat. Wij leven in Nederland in een veilige seculiere omgeving en de religie die er nog is, is grotendeels vrij gematigd van aard. Daarom kunnen we ons niet goed voorstellen wat het is om op te groeien met religieuze indoctrinatie. Teksten in de trant van: 'Ja, maar islam heeft er niks mee te maken.' of 'Je kan niet een hele religie over één kam scheren.' komen standaard voorbij. Daarmee wordt bijna iedere kritiek op islam ontvangen, niet alleen als het over terrorisme gaat. Natuurlijk moet je alleen terroristen beschuldigen van een aanslag en niet de hele islam. Maar dat betekent niet dat islam een paar eigenschappen bezit in relatie tot religieus geweld die toch echt wel wat meer ongegeneerde kritiek mag krijgen.

Dus om mijn punt helder neer te zetten. Opgevoed worden met religie heeft veel meer invloed op wat mensen willen en doen dan mensen zonder die ervaring denken. Islam verdient kritiek net als iedere andere religie maar dat is taboe. Bij deze eerst mijn ervaring op het gebied van opgroeien met religie.

Religie is niet gewoon een kerk waar je regelmatig heen gaat als je daar zin in hebt, het is een levensstijl. Iets dat iedere dag terug komt bij bijna alles wat je doet. Het beheerst je leven tot in de kleinste details. De keuzes die je maakt. Hoe je omgaat met werk. Wat moraliteit is. Seks, vriendschappen, wat je eet of eigenlijk vooral wat je niet eet, dat soort dingen. Het moedigt aan om denkbeelden, hoe waanzinnig ook klakkeloos over te nemen en dat zelf nadenken niet goed is. Want daar zijn wij mensen namelijk te klein en te nietig voor.

<img src="https://s3-eu-west-1.amazonaws.com/dionsnoeijen/islam/armageddon.jpg" alt="Armageddon" width="300" style="float:left; margin: 0 20px 10px 0;" /> Praktisch vanaf mijn geboorte was ik Jehovah's getuigen. Ik geloofde als kind en gedurende mijn tienerjaren dat ieder moment armageddon zou komen. De mensheid zoals die nu is zou door god vernietigd worden. En dat moment was dichtbij! Vuur, bliksem en aardbevingen. Na armageddon komt het paradijs waar we voor eeuwig super gelukkig kunnen leven en god kunnen aanbidden. Waanzinnig natuurlijk, maar iedereen om me heen geloofde dat. Om mensen zo ver te krijgen dat ze dit, of wat voor andere waanbeelden dan ook, ook echt geloven is er heel wat nodig.

![Paradijs](https://s3-eu-west-1.amazonaws.com/dionsnoeijen/islam/paradijs.jpg "Paradijs")
<blockquote>God zelf zal bij hen zijn. En hij zal elke traan uit hun ogen wegwissen, en de dood zal niet meer zijn, noch rouw, noch geschreeuw, noch pijn zal er meer zijn. De vroegere dingen zijn voorbijgegaan.</blockquote>
-- Openbaring 21:3,4

<img src="https://s3-eu-west-1.amazonaws.com/dionsnoeijen/islam/spagheti-monster.jpg" width="250" style="float:right; margin:0 0 10px 20px;" /> Één ingrediënt is om het gevoel te geven dat ze altijd bekeken worden door iets of iemand die je beoordeelt op basis van je acties. Hij heeft toegang tot alles inclusief wat je denkt. Yahweh, Allah, Loki of het <a href="https://www.kerkvanhetvliegendspaghettimonster.nl/" target="_blank">vliegend spaghetti monster.</a>

Maar alleen een omnipotente big brother is niet genoeg want je merkt natuurlijk nooit iets van een dergelijke aanwezigheid <small>(...want die is er niet)</small>. Je moet mensen zo vaak mogelijk herinneren aan zijn aanwezigheid. In mijn geval betekende dat wekelijks:

- Drie keer naar de kerk, de koninkrijkszaal in Jehovah’s getuigen jargon. Dat was twee keer een vergadering van twee uur, en één keer één uur.
- Voorbereiden van vergaderingen.
- Meerdere keren per week in de 'velddienst'. (langs de deuren gaan)
- Persoonlijke studie, van een ouderling of een andere 'broeder' van een uur.
- Dagelijkse rituelen. Bijbel lezen, gezamenlijk bidden voor maaltijden, voor je gaat slapen, enz.

Dan heb je nog het gevoel van dreiging. We leerde de hele tijd dat de 'wereld' slecht is en dat die zo slecht is omdat de mens god heeft verraden. Eva at van de boom en gaf de appel aan adam en toen begon de ellende. De 'wereld' stond synoniem voor alles dat niet uit Jehovah's organisatie afkomstig was en het was bijna bewezen dat de mensheid niet zonder god kan. Tijd voor armageddon dus.

En dan niet te vergeten heb je nog de sociale controle. Je hele sociale omgeving speelt zich af tussen mensen die hetzelfde doen en geloven. Zij zijn maar al te bereid om je te wijzen op 'misstappen'. En als je te ver gaat stappen ze zo naar een ouderling zodat je liefdevol <small>(autoritair)</small> van 'voedsel terechtertijd' bediend kan worden.

Dus bij deze een prima recept voor mindcontrol:

- Een sublieme en omnipotente autoriteit.
- Onaflatende indoctrinatie.
- Strikte regels.
- Creeëren van angst.
- Sociale controle.
- Belofte van iets beters.

Als je dit dan liefde noemt is het helemaal super. Ik was 'in de waarheid', zoals we dat onderling noemde. Maar oké, als mensen dat allemaal willen geloven moeten ze dat zelf weten maar het wordt anders als het schadelijke gevolgen heeft. En dat is ook bij Jehovah's getuigen een probleem. Je hoeft niet bang te zijn voor een aanslag ofzo, maar echt onschuldig is het nou ook weer niet. Mensen gaan keuzes maken die ze onder geen enkele andere omstandigheid zouden kiezen.

Om slechts één voorbeeld te noemen. Ik kreeg als kind van mijn ouders een kaartje dat ik altijd bij me moest dragen. Daarop stond dat ik geen bloed toegediend mocht krijgen. Dat is namelijk handig wanneer je in het ziekenhuis terecht komt en zelf niet meer kan zeggen dat je geen bloed wil. Ik kan me niet voorstellen dat ik zoiets aan mijn dochter zou geven. Ik neem het mijn ouders niet kwalijk of zo, zij deden wat ze dachten dat het beste voor me was. Deze quote van Steven Weinberg is hier van toepassing.

<blockquote>With or without religion, good people can behave well and bad people can do evil; but for good people to do evil—that takes religion.</blockquote>
-- Steven Weinberg

En dat geldt natuurlijk voor iedere religie inclusief islam. En of zij een speciale behandeling verdienen omdat ze al het slachtoffer zijn van hun eigen extremistische stromingen vraag ik me toch even hardop af [in deel twee]({% post_url 2017-05-24-islam-geen-kritiek %}).
